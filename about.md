---
layout: lecture
title: "Ինչու՞ ենք մենք դասավանդում այս դասը"
---

Համակարգչային գիտության ավանդական կրթության ընթացքում, հավանականությունը մեծ է, 
որ ձեզ կսովորեցնեն համակարգչային գիտության առաջադեմ թեմաներ՝ 
Օպերացիոն համակարգեր, ծրագրավորման լեզուներ և մեքենայական ուսուցում: Բայց շատ 
հաստատություններում կա մեկ էական թեմա, որը հազվադեպ է լուսաբանվում և փոխարենը 
թողնվում է ուսանողներին, ինքնուրույն սովորելու համար: Դա հաշվողական էկոհամակարգի 
գրագիտությունն է: Այսինքն՝ հմուտ տիրապետումը ծրագրավորման առօրյայում հաճախ օգտագործվող 
գործիքներին:

Տարիների ընթացքում մենք օգնել ենք մի քանի դասերի դասավանդմանը MIT-ում, և նորից 
ու նորից տեսել ենք, որ շատ ուսանողներ սահմանափակ գիտելիքներ ունեն իրենց հասանելի 
գործիքների վերաբերյալ: Համակարգիչները ստեղծվել են ձեռքով առաջադրանքները 
ավտոմատացնելու համար, սակայն ուսանողները հաճախ կրկնվող առաջադրանքները կատարում 
են ձեռքով կամ չեն կարողանում լիարժեք օգտվել հզոր գործիքներից, ինչպիսիք են 
տարբերակների կառավարումը (version control) և տեքստային խմբագրիչները (text editor): 
Լավագույն դեպքում դա հանգեցնում է անարդյունավետության և ժամանակի վատնման: 
Վատագույն դեպքում դա հանգեցնում է այնպիսի խնդիրների, ինչպիսիք են տվյալների 
կորուստը կամ որոշակի առաջադրանքներ կատարելու անկարողությունը:

Այս թեմաները չեն դասավանդվում որպես համալսարանական ուսումնական պլանի մաս: 
Ուսանողներին երբեք չեն սովորեցնում, թե ինչպես արդյունավետ օգտագործել այս 
գործիքները և այդպիսով չվատնել ժամանակ և ջանք այն առաջադրանքների վրա, որոնք պետք 
է լինեն պարզ: Համակարգչային գիտությունների ստանդարտ ուսումնական ծրագրում 
բացակայում են հաշվողական էկոհամակարգի վերաբերյալ կարևոր թեմաներ, որոնք կարող 
են զգալիորեն հեշտացնել ուսանողների առօրյան:

# Ձեր Համակարգչային գիտության կրթությունից բացակայող կիսամյակը

Դա շտկելու համար մենք վարում ենք դաս, որն ընդգրկում է բոլոր այն թեմաները, 
որոնք մենք կարևոր ենք համարում արդյունավետ ծրագրավորող լինելու համար: 
Դասը պրագմատիկ և գործնական է, և այն գործնականում ներկայացնում է 
գործիքներ և տեխնիկա, որոնք դուք կարող եք անմիջապես կիրառել ամենատարբեր 
իրավիճակներում։ Դասընթացն անցկացվում է MIT-ի «Անկախ գործունեության ժամանակաշրջան»-ի 
ընթացքում, 2020 թվականի հունվարին՝ մեկամսյա կիսամյակ, որը ներառում է ավելի կարճ 
դասեր, որոնք դասավանդվում են ուսանողների կողմից: Թեև դասախոսություններն  
հասանելի են միայն MIT-ի ուսանողների համար, մենք հանրությանը կտրամադրենք 
դասախոսության բոլոր նյութերը, դասախոսությունների տեսագրությունների հետ միասին:

Ահա մի քանի կոնկրետ օրինակներ թե ինչ կսովորեցնեն ձեզ:

## Հրամանի պատյան (Command shell)

Ինչպե՞ս ավտոմատացնել սովորական և կրկնվող առաջադրանքները կեղծանուններով (aliases), 
սցենարներով (scripts), և կառուցման համակարգերով (build systems):

Օրինակ, որոնումը ձեր հրամանների պատմության մեջ կարող է հսկայական ժամանակ խնայել:
Ստորև բերված օրինակում մենք ցույց ենք տալիս մի քանի հնարքներ հրամանի պատյանում 
ձեր կողմից արված `convert` հրամանների որոնման համար:

<video autoplay="autoplay" loop="loop" controls muted playsinline  oncontextmenu="return false;"  preload="auto"  class="demo">
  <source src="/static/media/demos/history.mp4" type="video/mp4">
</video>

## Տարբերակի վերահսկում (Version control)

Ինչպե՞ս ճիշտ օգտագործել տարբերակի վերահսկումը ուրիշների հետ համագործակցելու, 
խնդրահարույց փոփոխությունները արագ գտնելու և մեկուսացնելու համար:
Մենք նույնիսկ կսովորեցնենք ձեզ, թե ինչպես մասնակցել այլ մարդկանց 
նախագծերին ձգողական պահանջների (pull requests) միջոցով:

Ստորև բերված օրինակում մենք օգտագործում ենք `git bisect` հրամանը խնդրահարույց 
փոփոխությունները գտնելու համար: Այնուհետև մենք ուղղում ենք դրանք `git revert` հրամանի օգնությամբ:
<video autoplay="autoplay" loop="loop" controls muted playsinline  oncontextmenu="return false;"  preload="auto"  class="demo">
  <source src="/static/media/demos/git.mp4" type="video/mp4">
</video>

## Տեքստի խմբագրում (Text editing)

Ինչպե՞ս արդյունավետ կերպով խմբագրել ֆայլերը հրամանի պատյանից, ինչպես տեղական, այնպես էլ
հեռակա կարգով, և օգտվել խմբագրի առաջադեմ հնարավորություններից:

Մակրոները Vim-ի լավագույն հատկանիշներից են: Ստորև բերված օրինակում մենք արագ 
փոխակերպում ենք html աղյուսակը csv ձևաչափի, օգտագործելով ներկառուցված մակրո:
<video autoplay="autoplay" loop="loop" controls muted playsinline  oncontextmenu="return false;"  preload="auto"  class="demo">
  <source src="/static/media/demos/vim.mp4" type="video/mp4">
</video>

## Հեռակա կառավարում (Remote machines)

Ինչպե՞ս աշխատել հեռավոր մեքենաների հետ՝ օգտագործելով SSH և տերմինալային մուլտիպլեքսավորում:

Ստորև բերված օրինակում մենք օգտագործում ենք `tmux` հեռակա սերվերներում նիստերը 
կենդանի պահելու համար, և `mosh`՝ ցանցի ռոումինգին ու անջատմանը աջակցելու համար:

<video autoplay="autoplay" loop="loop" controls muted playsinline  oncontextmenu="return false;"  preload="auto"  class="demo">
  <source src="/static/media/demos/ssh.mp4" type="video/mp4">
</video>

## Ֆայլերի որոնում (Finding files)

Ինչպե՞ս արագ գտնել այն ֆայլերը, որոնք փնտրում եք:

Ստորև բերված օրինակում մենք `fd`-ով փնտրում ենք ֆայլեր և `rg`-ով փնտրում ենք կոդի հատվածներ: 
Մենք նաև արագ `cd`-ում և `vim`-ում ենք վերջին/հաճախակի-այցելած ֆայլեր/թղթապանակներ՝ օգտագործելով `fasd`:

<video autoplay="autoplay" loop="loop" controls muted playsinline  oncontextmenu="return false;"  preload="auto"  class="demo">
  <source src="/static/media/demos/find.mp4" type="video/mp4">
</video>

## Տվյալների փոխակերպում (Data wrangling)

Ինչպե՞ս արագ և հեշտությամբ փոփոխել, դիտել, վերլուծել, գծագրել և հաշվարկել
տվյալները և ֆայլերը անմիջապես տերմինալից:

## Վիրտուալ մեքենաներ (Virtual machines)

Ինչպե՞ս օգտագործել վիրտուալ մեքենաներ նոր օպերացիոն համակարգեր փորձարկելու, 
և ձեր հիմնական մեքենան մաքուր և կոկիկ պահելու համար:

## Անվտանգություն (Security)

Ինչպե՞ս օգտվել համացանցից՝ առանց բացահայտելու ձեր գաղտնիքները.

## Եզրափակում (Conclusion)

Սա և ավելին կներկայացվեն 12 դասախոսությունների ընթացքում, որոնցից յուրաքանչյուրը 
ներառում է վարժություններ, որպեսզի դուք ինքներդ ավելի շատ ծանոթանաք նշված գործիքներին: 

<br>
Anish, Jose, and Jon
